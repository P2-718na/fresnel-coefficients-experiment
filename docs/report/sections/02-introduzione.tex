Quando un raggio luminoso colpisce una superficie di separazione tra due
dielettrici con indici di rifrazione diversi, si possono verificare
i fenomeni della riflessione e rifrazione.
Le equazioni di Fresnel, derivabili direttamente dalle equazioni di Maxwell,
descrivono un aspetto di questo comportamento, prevedendo quale frazione d'intensità
luminosa viene riflessa e quale rifratta. Se indichiamo con $R_\pi$ e $R_\sigma$ le
frazioni d'intensità luminosa riflessa polarizzate, rispettivamente, parallelamente
e perpendicolarmente al piano d'incidenza, si può dimostrare che valgono:
%
\begin{equation}
  R_\pi = \frac {
    n_2 \cos{\theta_i} - n_1 \cos{\theta_t}
  } {
    n_2 \cos{\theta_i} + n_1 \cos{\theta_t}
  }\label{eq:fresnel-eq-p}
\end{equation}

\begin{equation}
  R_\sigma = \frac {
    n_1 \cos{\theta_i} - n_2 \cos{\theta_t}
  } {
    n_1 \cos{\theta_i} + n_2 \cos{\theta_t}
  }\label{eq:fresnel-eq-s}
\end{equation}
%
\noindent dove $n_1$ e $n_2$ sono gli indici di rifrazione dei due mezzi, $\theta_i$ e
$\theta_t$ sono gli angoli d'incidenza e rifrazione\footnote{La $t$ in $\theta_t$ sta per "trasmesso", come da convenzione.} del raggio luminoso.
Una dimostrazione rigorosa di come si ricavino le equazioni \eqref{eq:fresnel-eq-p} e \eqref{eq:fresnel-eq-s} non è oggetto
di questo testo;
si veda Mazzoldi\cite{mazzoldi98} per ulteriori approfondimenti.

Variando $\theta_i$ e misurando l’intensità del raggio riflesso,
ci aspettiamo di osservare l'andamento previsto da \eqref{eq:fresnel-eq-p} e \eqref{eq:fresnel-eq-s}, a meno di una
costante moltiplicativa.
Il valore di $\theta_t$ viene ricavato dalla legge di Snell per la rifrazione:
%
\begin{equation}
  \frac {\sin{\theta_i}} {\sin{\theta_t}} = \frac {n_2} {n_1}
  \label{eq:legge-snell}
\end{equation}
%
\noindent Le formule prevedono che $R_\pi$ si annulli per un certo valore di $\theta_i$,
che indicheremo con $\theta_B$.
Questo angolo prende il nome di Angolo di Brewster. Imponendo che si annulli il
numeratore nell'equazione \eqref{eq:fresnel-eq-p}, si ricava la legge di Brewster:
%
\begin{equation}
  \theta_B = \arctan{
    \frac {n_2} {n_1}
  }\label{eq:legge-brewster}
\end{equation}
%
\noindent  L’angolo di Brewster gode di alcune proprietà utili in diverse applicazioni
sperimentali.
Per approfondimenti, si consulti Mazzoldi\cite{mazzoldi98} e Lipson\cite{lipson20}.
\endinput
